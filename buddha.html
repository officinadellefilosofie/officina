<!DOCTYPE html>
<html>
<head>
	<meta charset="utf-8">

    <meta name="viewport" content="width=device-width, initial-scale=1, shrink-to-fit=no">

<title>Officina delle filosofie</title>
	<link rel="stylesheet" href="css/bootstrap.min.css"></script>
<link rel="stylesheet" href="css/style.css"
<link href="https://fonts.googleapis.com/css2?family=Inter:wght@900&display=swap" rel="stylesheet">
<script src="https://use.fontawesome.com/f7a040cc23.js"></script>


</head>
<meta name="google-site-verification" content="eS_4Nlu_1iEPr5I9SJRjWb_yDwj8j1osv3AOMFXXP2I" />
<body>


	<!-- example 7 - center on mobile 2-->
<nav class="navbar navbar-expand-lg navbar-dark bg-dark">
	<div class="container">
    <div class="d-flex flex-grow-1">
        <span class="w-100 d-lg-none d-block"><!-- hidden spacer to center brand on mobile --></span>
        <a class="navbar-brand" href="#">

        </a>
        <div class="w-100 text-right">
            <button class="navbar-toggler" type="button" data-toggle="collapse" data-target="#myNavbar7">
                <span class="navbar-toggler-icon"></span>
            </button>
        </div>
    </div>
    <div class="collapse navbar-collapse flex-grow-1 text-right" id="myNavbar7">
        <ul class="navbar-nav ml-auto flex-nowrap">
			<li class="nav-item">
                <a href="index.html" class="nav-link">Home</a>
            </li>
            <li class="nav-item">
                <a href="guida.html" class="nav-link">Guida</a>
            </li>
            <li class="nav-item">
                <a href="indice.html" class="nav-link">Indice</a>
            </li>
						<li class="nav-item">
                <a href="ebook.html" class="nav-link">Ebook</a>
            </li>

        </ul>
    </div>
</nav>



<div class="container-fluid bg-1 text-center">
	<p>&nbsp;</p>
	    <h1>Officina delle filosofie</h1>
     <h2>Interpretare, riflettere, discutere</h2>
  </div>
	<p>&nbsp;</p>
	<div class="container">
  <div class="row">
    <div class="col-sm">
		<h3>Il Buddha</h3>
<i class="fa fa-folder-o" aria-hidden="true">&nbsp;<a href="filosofia_indiana.html">Filosofia indiana</a></i> &nbsp;<i class="fa fa-file-pdf-o" aria-hidden="true">&nbsp;Pdf</i>
<p>&nbsp;</p>

<h5>La vita</h5>

<p>Siddhārtha Gautama, detto il Buddha (il Risvegliato), è nato a Kapilavastu, in Nepal, intorno al 560 a. e. v. Secondo la tradizione era figlio del re  Śuddhodana e della regina Māyā, che lo partorì dopo averlo concepito in  sogno. In seguito alla profezia di un asceta, secondo la quale il bambino sarebbe diventato un grande maestro spirituale, il padre, che voleva che gli succedesse nella guida del regno, lo chiude nel palazzo reale circondandolo di ogni agio, affinché non si preoccupasse di questioni spirituali. Un giorno tuttavia, uscendo dal palazzo, si imbatté in un malato, in un vecchio e in un cadavere, e fece conoscenza della condizione umana, restandone profondamente turbato. Decise si cercare una soluzione al problema della sofferenza che caratterizza l’esistenza e abbandonò il palazzo paterno, la moglie Yashodara e il figlio Rahula, per dedicarsi alla ricerca come asceta. Seguì alcuni maestri, poi decise di continuare da solo, fino a quando, seduto sotto un albero, ottenne il Risveglio. Dopo qualche titubanza, decise di divulgare il suo insegnamento e divenne presto il capo di una vasta comunità (sangha) di monaci itineranti (bhikku). Morì ad ottant’anni, a causa del cibo guasto offerto da un fabbro che aveva offerto il pranzo a lui ed ai suoi monaci. La narrazione tradizionale della vita del Buddha è evidentemente mitica. Di certo egli fu un maestro itinerante che rifiutava la tradizione dei Veda, i sacrifici e la divisione in caste, come altri pensatori noti, quali Mahavira (fondatore del jainismo) e Makkhali Gosala, noti come <em>shramana</em>.<br>

Sempre secondo la tradizione, i numerosi discorsi del Buddha furono memorizzati dal discepolo prediletto Ananda e furono canonizzati subito dopo la sua morte, al concilio di Rājagaha. I testi sono stati messi per iscritto solo secoli dopo, in lingua pali, nel Tipitaka (Tre canestri). Nei secoli il suo insegnamento si è diffuso in tutta l’Asia, dando origine a diverse scuole: quella theravada, detta anche hinayana (del Piccolo Veicolo), le diverse scuole del mahayana, tra le quali lo zen giapponese, e il vajrayana tibetano, o via del diamante. </p>

<div class="text-center">
<figure class="figure">
  <img src="immagini\buddha.jpg" class="figure-img img-fluid rounded" alt="Il Risveglio del Buddha. Scultura del Gandhara, 2-3 secolo E.V." width="100%">
  <figcaption class="figure-caption">Il Risveglio del Buddha. Scultura del Gandhara, 2-3 secolo E.V.</figcaption>
</figure>
</div>


<p>&nbsp;</p>

<h5>Caratteri dell'insegnamento del Buddha</a></h5>

<blockquote><b style="color:maroon">1</b></i> “O monaci, vi mostrerò come l’insegnamento sia simile a una zattera, la quale è costruita allo scopo di traghettare e non di essere afferrata. Ascoltatemi, ascoltate attentamente ciò che vi dirò.”<br>
“Sì, o Beato” risposero i monaci.<br>
E il Beato così disse: “O monaci, immaginate un uomo che durante un viaggio si trovi davanti a una grande distesa d’acqua, la cui riva vicina è pericolosa e suscita paura, mentre la riva lontana appare sicura e non desta timore, ma non c’è né un traghetto né un ponte per passare al di là. L’uomo potrebbe pensare:  ‘C’è questa grande distesa d’acqua, la cui riva vicina è pericolosa… e non c’è né un traghetto né un ponte. Allora raccoglierò erba, piccoli rami, rami più grandi e foglie, e legherò tutto insieme costruendo una zattera. Dopo di che, trasportato dalla zattera e aiutandomi con le mani e con i piedi, arriverò sano e salvo dall’altra parte, sulla riva lontana’. Quindi l’uomo raccoglie tutto quel che si è detto, costruisce la zattera, si aiuta con le mani e con i piedi e arriva sano e salvo dall’altra parte. Giunto sull’altra riva l’uomo potrebbe pensare: ‘Questa zattera mi è stata molto utile, poiché trasportato da essa e con l’aiuto delle mani e dei piedi ho raggiunto sano e salvo la riva lontana. Se ora me la mettessi sulla testa oppure la portassi sulle spalle e andassi dove mi pare?’ . O monaci, che ne pensate? Agendo in tal modo egli adopererebbe nel modo giusto la zattera?” “No, signore.” “In quale modo l’uomo adopererebbe giustamente la zattera? Giunto dall’altra parte egli potrebbe pensare: ‘Questa zattera mi è stata molto utile, poiché trasportato da essa e con l’aiuto delle mani e dei piedi ho raggiunto sano e salvo la riva lontana. Se ora la lasciassi in secco o in acqua e andassi dove mi pare?’. O monaci, agendo così egli farebbe ciò che è giusto fare con la zattera. Vi ho mostrato, o monaci, come l’insegnamento sia simile a una zattera, la quale è costruita allo scopo di traghettare e non di mantenercisi attaccati. (Alagaddupamasutta, in Gnoli 2010, pp. 239-240)</blockquote>

<h5>La prima nobile verità: la condizione umana</h5>

<p>Il cuore del messaggio del Buddha è costituito dalle <em>quattro nobili verità</em> e dal <em>nobile sentiero in otto parti</em>. La prima nobile verità consiste in una diagnosi della condizione umana non troppo diversa da quella che si trova nel sistema Samkhya. Così il Buddha la presenta in quella che la tradizione considera la prima esposizione pubblica del suo insegnamento.</p>

<blockquote><b style="color:maroon">2</b></i>  Questa, o monaci, è la nobile verità del dolore (<em>dukkha</em>): la nascita è dolore, la vecchiezza è dolore, la malattia è dolore, la morte è dolore, l’unione con ciò che è discaro è dolore, la separazione da ciò che è caro è dolore, il non ottenere ciò che si desidera è dolore. In breve, i cinque aggregati (<em>khandha</em>) che rappresentano la base dell’attaccamento all’esistenza, sono dolore. (<em>Dhammacakkapavattanasutta</em>, in Gnoli 2010, pp. 7-8).</blockquote>


<h5>L’inesistenza del sé</h5>

<p>Il riferimento agli aggregati (<em>khandha</em>) del testo precedente ci conduce a una delle concezioni fondamentali del dharma del Buddha, quella dell’inesistenza di un sé sostanziale. L’illustrazione più efficace si trova nel <em>Milindapañha</em>, un testo che raccoglie i dialoghi tra il saggio buddhista nagasena ed il re greco Menandro I (Milinda).</p>

<blockquote><b style="color:maroon">3</b></i>  Il re Milinda si avvicinò al venerabile Nagasena. Avvicinatosi scambiò con lui parole gentili; dopo aver scambiato con lui parole cortesi e gentili, si sedette da un lato. Il venerabile Nagasena contraccambiò le sue cortesie e il re Milinda si rallegrò in cuor suo. Quindi disse al venerabile Nagasena:<br>
“Venerabile, come vi chiamate? Qual è il vostro nome?”<br>
“Sire, sono conosciuto come Nagasena. I confratelli si rivolgono a me chiamandomi Nagasena. Qualsiasi nome i genitori conferiscano ai loro figli – Nagasena, Surasena, Virasena o Sihasena -, si tratta solo di un appellativo, di una nozione comune, di una designazione, di un uso corrente. “Nagasena” è soltanto un nome perché nessun individuo (puggala) è qui presente.”<br>
Quindi il re Milinda disse: “Deh, mi ascoltino i cinquecento venerabili greci  e gli ottantamila monaci! Nagasena afferma che nessun individuo è presente qui. È corretto approvare ciò?”. Quindi si rivolse al venerabile Nagasena e disse: “Se, venerabile Nagasena, qui non c’è alcuna persona, chi sarà mai colui che vi fornisce di vestiti, cibo, alloggio, medicine contro le malattie e utensili? Chi fa uso di queste cose? Chi esercita le virtù morali? Chi si dedica alla meditazione? <br>

[…]<br>

Allora il venerabile Nagasena disse al venerabile Milinda: “Voi, sire, siete un nobile raffinato, estremamente distinto. Se voi, sire, andaste a piedi a mezzogiorno, sul terreno cocente e la sabbia bollente, camminando su ghiaia appuntita, ciottoli e sabbia, i vostri piedi si ferirebbero, il vostro corpo ne soffrirebbe, la vostra mente verrebbe turbata e la coscienza tattile sorgerebbe, accompagnata da dolore intenso. Voi, siete venuto a piedi o con un mezzo di trasporto?”.<br>
“Io, venerabile, non sono venuto a piedi, ma con un carro.”<br>
“Se voi, sire, siete venuto con un carro, mostratemi il carro. Il carro è forse il timone, sire?”<br>
“No, venerabile!”<br>
“Il carro è forse l’asse?”<br>
“No, venerabile!”<br>
“Sono forse le ruote, il carro?”<br>
“No, venerabile!”<br>
“È forse il telaio… l’asta della bandiera… il giogo… le redini… il pungolo?”<br>
“No, venerabile!”<br>
“Ma allora, sire, forse il carro è l’insieme di timone, asse, ruote, telaio, asta della bandiera, giogo, redini e pungolo?”<br>
“No, venerabile!”<br>
“Ma allora, sire, il carro è forse qualcos’altro rispetto a timone, asse, ruote, telaio, asta della bandiera, giogo, redini e pungolo?»<br>
“No, venerabile!”<br>
“Sebbene io, sire, vi stia chiedendo ripetutamente che cos’è il carro, non vedo alcun carro. Il carro è soltanto una parola, sire. In definitiva, cos’è qui il carro? Voi, sire, state usando una parola falsa e mendace. Il carro non esiste! Voi, sire, siete il principale re di tutto il Jambudipa: di chi mai avete paura da dire una bugia? Deh, mi ascoltino i cinquecento venerabili greci e gli ottantamila monaci! Il re Milinda dice: ‘Io sono giunto con un carro’, ma una volta che gli è stato detto ‘Se voi, sire, siete venuto con un carro, mostratemi il carro’ , egli non lo mostra! È corretto approvare ciò?”<br>
Dopo che tutto questo fu detto i cinquecento greci acclamarono il venerabile Nagasena e dissero al re Milinda: “Adesso, sire, parlate se siete capace!”.<br>
Quindi il re Milinda disse al venerabile Nagasena: “Io, venerabile Nagasena, non dico una bugia, poiché è in virtù di timone, asse, ruote, telaio, asta della bandiera, giogo, redini e pungolo che il ‘carro’ esiste come appellativo, nozione comune, designazione, come uso corrente, come nome.”<br>
“Bene, voi, sire, sapete cos’è un carro! Le stesse considerazioni sono valide anche per me, sire. Infatti, è in virtù di capelli, peli, unghie, denti, pelle, carne, tendini, ossa, midollo, reni, cuore, fegato, membrane, milza, polmoni, intestini, mesenterio, stomaco, escrementi, bile, flemma, pus, sangue, sudore, grasso, lacrime, siero, saliva, muco, liquido sinoviale, orina, cervello nella testa, e in virtù di forma materiale, sensazione, percezione, attività volitive e coscienza che Nagasena esiste come appellativo, nozione comune, designazione, uso corrente, come semplice nome. Secondo il punto di vista assoluto (paramattha), qui non vi è persona.” (Milindapañha, in Gnoli 2010, pp. 105-108)<br></blockquote>

<h5>La seconda nobile verità</h5>

<blockquote><b style="color:maroon">4</b></i> E cos’è, o monaci, la nobile verità dell’origine del dolore?<br>

L’origine del dolore è quella brama (tanha) che dà luogo ad un’ulteriore esistenza e, trovando godimento qua e là, è accompagnata dal piacere e dalla concupiscenza: essa è la brama sensuale, la brama dell’esistenza e la brama della non esistenza. (<em>Mahasatipatthanasuttanta</em>, in Gnoli 2010, pp. 358-9).</blockquote>

<h5>La terza nobile verità</h5>
<blockquote><b style="color:maroon">5</b></i>  E cos’e, o monaci, la nobile verità della cessazione della sofferenza?
La cessazione della sofferenza consiste nella completa scomparsa ed estinzione della brama, ovvero nell’abbandonarla, nel rinunciarvi, nel liberarsene, nel non esservi attaccato. (<em>Mahasatipatthanasuttanta</em>, in Gnoli 2010, pp. 362).</blockquote>

<h5>La quarta nobile verità e il nobile sentiero in otto parti</h5>

<p>La quarta nobile verità annuncia la possibilità di liberarsi dalla sofferenza ed indica il sentiero per ottenere il nirvana.</p>

 <blockquote><b style="color:maroon">5</b> E cos’è, o monaci, la nobile verità del sentiero che conduce alla cessazione del dolore?<br>
Il sentiero che conduce alla cessazione del dolore è il Nobile ottuplice sentiero, ovvero retta visione, retta intenzione, retta parola, retta azione, retti mezzi di sostentamento, retto sforzo, retta presenza mentale e retta concentrazione.<br>

[Retta visione]<br>

E cos’è, o monaci, la retta visione? Quella conoscenza, o monaci, che si ha del dolore, dell’origine del dolore, della cessazione del dolore, del sentiero che conduce alla cessazione del dolore, questa è chiamata, o monaci, retta visione.<br>

[Retta intenzione]<br>

E cos’è, o monaci, la retta intenzione? L’intenzione di rinunciare alle cose mondane, l’intenzione di evitare la malizia, l’intenzione di non nuocere, questa è chiamata, o monaci, la retta intenzione.<br>

[Retta parola]<br>

E cos’è, o monaci, la retta parola? L’astensione dalla menzogna, dalla maldicenza, dalla parola aspra e dalla parola vana, questa è chiamata, o monaci, la retta parola.<br>

[Retta azione]<br>

E cos’è, o monaci, la retta azione? L’astensione dalla distruzione della vita, dal prendere ciò che non è offerto, dall’avere una condotta sessuale non corretta, questa è chiamata, o monaci, la retta azione.<br>

[Retto sostentamento]<br>

E cosa sono, o monaci, i retti mezzi di sostentamento? Qui, o monaci, in questo insegnamento, i nobili discepoli, avendo abbandonato gli errati mezzi di sostentamento, si procurano di che vivere attraverso un modo corretto di sostentarsi: in ciò consistono i retti mezzi di sostentamento.<br>

[Retto sforzo]<br>

E cos’è, o monaci, il retto sforzo? Qui, o monaci, in questo insegnamento, acciocché non prendano vita stati mentali non salutari e dannosi non ancora sorti, egli sviluppa la volontà, si sforza, alimenta l’energia, applica la mente e si impegna. Per abbandonare quegli stati mentali non salutari e dannosi che sono ormai sorti, egli sviluppa la volontà, si sforza, alimenta l’energia, applica la mente e si impegna. Acciocché prendano vita quegli stati mentali meritori non ancora sorti, egli sviluppa la volontà, si sforza, alimenta l’energia, applica la mente e si impegna. Per stabilizzare quegli stati mentali meritori che sono sorti, per allontanare da essi la confusione, per farli aumentare, maturare, potenziare e perfezionare, egli sviluppa la volontà, si sforza, alimenta l’energia, applica la mente e si impegna. Questo è chiamato, o monaci, il retto sforzo.<br>

[Retta presenza mentale]<br>

E cos’è, o monaci, la retta presenza mentale? Qui, o monaci, in questo insegnamento, egli dimora praticando la contemplazione del corpo nel corpo, strenuo, con piena comprensione e consapevolezza, avendo rimosso la cupidigia e l’afflizione nei riguardi del mondo. Egli dimora praticando la contemplazione della sensazione nelle sensazioni, strenuo, con piena comprensione e consapevolezza, avendo rimosso la cupidigia e l’afflizione nei riguardi del mondo. Egli dimora praticando la contemplazione della mente nella mente, strenuo, con piena comprensione e consapevolezza, avendo rimosso la cupidigia e l’afflizione nei riguardi del mondo. Egli dimora praticando la contemplazione dell’oggetto mentale negli oggetti mentali, strenuo, con piena comprensione e consapevolezza, avendo rimosso la cupidigia e l’afflizione nei riguardi del mondo. Questa è chiamata, o monaci, la retta presenza mentale.<br>

[Retta concentrazione]<br>

E cos’e, o monaci, la retta concentrazione? Qui, o monaci, in questo insegnamento, egli, lontano dal desiderio e da ogni stato mentale non salutare, entra e prende dimora nel primo stato d’assorbimento meditativo (jhana) che nasce dal distacco ed è accompagnato dall’applicazione iniziale dell’attenzione, dal mantenimento dell’attenzione, dalla gioia e dal piacere.<br>
Avendo quietato sia l’applicazione iniziale dell’attenzione sia il mantenimento dell’attenzione, raggiunta la serenità interiore e la concentrazione mentale, egli entra e prende dimora nel secondo stato d’assorbimento meditativo che è privo dell’applicazione iniziale dell’attenzione e del mantenimento dell’attenzione, nasce dalla concentrazione ed è accompagnato dalla gioia e dal piacere.<br>
Grazie all’assenza di concupiscenza nei confronti della gioia, egli è equanime, mentalmente presente e consapevole, ha esperienza diretta e personale di quel piacere a proposito del quale i nobili affermano: “Equanime e consapevole, egli dimora nel piacere” : così egli entra e prende dimora nel terzo stato d’assorbimento meditativo.<br>
Dopo aver abbandonato il piacere e la sofferenza, con lo svanire del piacere e del dolore in precedenza provati, egli entra e prende dimora nel quarto stato d’assorbimento meditativo che è al di là del piacere e del dolore ed è purificato dall’equanimità e dalla consapevolezza.<br>
Questa è chiamata, o monaci, la retta concentrazione. (<em>Mahasatipatthanasuttanta</em>, in Gnoli 2010, pp. 367-370).</blockquote>


<p>La retta presenza mentale e la retta concentrazione sono le due pratiche meditative del buddhismo. Nella presenza mentale (vipassana) il meditante si concentra su sé stesso, concentrandosi sul corpo (a cominciare dal respiro), sulle sensazioni, e così via, mentre nella concentrazione (samatha) il meditante, centrando la sua attenzione su supporti meditativi esterni (ad esempio una fiamma), entra in successivi stati di coscienza sempre più rarefatti.</p>



<h5>Il nirvana</h5>


<p>Il nirvana (nibbana in pali) è la meta dell’esistenza umana secondo il buddhismo. In senso negativo, è il superamento della sofferenza dovuto al blocco del desiderio, con conseguente blocco del sistema della rinascita (chi ha raggiunto il nirvana non nasce nuovamente). Dal punto di vista positivo, esso consiste in uno stato che Nagasena definisce senz’altro di felicità.</p>



<blockquote><b style="color:maroon">6</b> Il re disse: “Venerabile Nagasena, colui che non ottiene il nibbana sa che il nibbana è felicità?”.>”Sì, sire, colui che non ottiene il nibbana sa che esso è felicità.”<br>
“Venerabile Nagasena, com’è possibile che una persona che non ha ottenuto il nibbana sappia che il nibbana è felicità?”<br>
“Cosa ne pensate, sire? Coloro a cui non sono stati tagliati mani e piedi potrebbero forse conoscere, sire, che il taglio di mani e piedi è doloroso?”<br>
“Sì, venerabile, potrebbero certamente saperlo.”<br>
“E in che modo?”<br>
“Venerabile, essi sanno che il taglio di mani e piedi è doloroso per aver udito i lamenti di altre persone a cui sono stati tagliati mani e piedi.»<br>
“Allo stesso modo, sire, una persona sa che il nibbana è felicità per aver udito le parole di coloro che hanno visto (dittha ) il nibbana.”<br>
“Siete sagace, venerabile Nagasena.” (<em>Milindapañha</em>, in Gnoli 2010, pp. 164-165)</blockquote>


		<h5><a name="13">Tracce di ricerca</a></h5>
		<ol type="1">
			<li>Il buddhismo afferma che gli esseri umani rinascono in forma diverse, e tuttavia nega l’esistenza dell’anima. In che modo concilia le due cose? Come è possibile la rinascita senza un elemento spirituale che si incarni nelle diverse forme? Approfondisci il problema.</li>
	<li>Il buddhismo si può considerare una dottrina “vera”?</li>
	<li>La meditazione buddhista vipassana è stata recentemente ripresa dal medico americano Jon Kabat-Zinn, che l’ha ripensata come mindfulness, una diffusa pratica per la cura dello stress. Approfondisci.</li>
</ol>
		<h5><a name="14">Per la discussione</a></h5></i>
		<ol type="1">
			<li>Il “retto sostentamento” è un valore? In cosa consiste per voi?</li>
		<li>L’ “astensione dalla distruzione della vita”, che fa parte della retta azione, comprende nel buddhismo anche la vita animale. Cosa ne pensate?</li>

	</ol>

		<h5>Bibliografia</h5>
		<p>Gnoli Raniero (a cura di), <em>La rivelazione del Buddha. Vol I: I testi antichi</em>, Mondadori, Milano 2010 (quinta edizione).</p>

	<p>&nbsp;</p>
	<footer id="bottom" class="row text-center bottom">
<div class="col-12">
<p style = "text-align:center" >Ultima modifica: agosto 2020.<br>
Stato: da rivedere.<br>
<a href="https://creativecommons.org/licenses/by/4.0/deed.it">Licenza CC BY 4.0</a>
</body>
<p>&nbsp;</p>
</body>

<script src="https://ajax.googleapis.com/ajax/libs/jquery/1.12.4/jquery.min.js"></script>
<script src="js/bootstrap.min.js"></script>



</html>
